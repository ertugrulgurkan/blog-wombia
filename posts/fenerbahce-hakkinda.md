---
title: 'Fenerbahçe Hakkında'
date: 'Nov 30, 2021'
excerpt: 'Fenerbahçenin mevcut gidişatı ve süregelen yaşananları yazdığım yazım.'
cover_image: '/images/posts/fenerbahce.jpg'
category: 'Spor'
author: 'Ertuğrul'
cover_in_article: true
author_image: '/images/authors/author.jpg'
---


Son 4 senesinde şampiyon olamadan Aziz Yıldırım, bunun yanı sıra mali anlamda da korkunç bir tabloyla son seçimine çıktı.Futbol şubesinde başarıya endeksli gelirlerden mahrum kalan dönemin Fenerbahçe'si amatör şubelerin getirdiği yüklerle beraber büyük bir borç sarmalına girdi. İçeride yönetilemez çevrilemez bir yapı bozukluğu mevcuttu. Tüm bunlara bir umut olarak, çare olarak gelen Ali Koç oldu.Kongreyi tarihi bir farkla kazandıktan sonra camia müthiş bir hava yakalamıştı. Herkes belki de ömürlerinde ilk defa kulüp için inanılmaz umutlu ve yüksekti. Seçim vaatlerinden olan kurumsallaşma fikrini ve sportif yapıyı ilk senesinde uygulamak istedi Koç.Bu düşünceyle göreve Comolli ve Cocu geldi. Zamanında adı Britanya'da kötü transferlerle anılmış  komisyoncu Comolli önderliğinde başkan Koç futbola ait her bir zerreyi yıkıp yeniden kurdu. 

Tüm bu değişim 2 - 3 ay içerisinde gerçekleşti ve sonu beklenildiği gibi de facia oldu.Phlipp Cocu, tarihin en kötü açılış sezonunu Fenerbahçe'ye yaşattı ve Ersun Yanal önderliğinde sezon, zor da olsa güvenli bir limanda tamamlanabildi. Bu sezonda en önemli iki oyuncusunu son gün elinden çıkaran ve yapılanmaya giren Fenerbahçe'nin elinde takım iskeleti de kalmadı.Sonraki sezona ise farklı bir havada yeni umutlarla girildi. Önceki seneye göre Kruse, Gustavo, Vedat gibi fark yaratan oyuncular alındı ancak geçen sezonda da olduğu gibi kadro mühendisliği akıl alır gibi değildi. Zanka, Sadık, Rami gibi stoperler alındı.Düzgün bir sol bek stoper ve kanat rotasyonu olmamasına rağmen o sezon yakalanan hava ile ilk yarı fena top da oynanmadı. Ligin 20. haftasında Trabzon'da katledilen takım, bayır aşağı ivmelenerek yine eski kötü günlerine döndü. Hoca görevi bıraktı geçici hoca ile sezon tamamlandıTahir Karapınar ile birlikte resmi olmasa da kararlara ortak bir paydaş da Emre'ydi o dönem. 

Yönetimsel anlamda Max Kruse, Semih Özsoy, limitler vb krizler dönerken Ali Koç, futbolun dizaynını Emre'ye verme kararı aldı.Sportif direktörlüğe soyunan Emre, kısıtlı bütçeye rağmen çok sayıda transfer gerçekleştirdi. Bahar aylarında söz kesilen Erol Bulut td. olarak takımın başına geçti.Oyun anlamında sezon başından beri s.o.s. veren ve zerre umut vaat etmeyen Fenerbahçe, 31. haftada hocayı kovmaya karar verdi. Emre soyunma odasına indi ve 10 maçlık bir görev süresi oldu. Bu süreçte 23 puan toplayan takım, Sivas maçı ile şampiyonluğu kaybetti.

Ersun'dan sonra yerine hoca bulmakta geciken, Erol'u kovmak için 31 hafta bekleyen ve bu anlamda ciddi bir kötü üne sahip olmuş başkan, Haziran ayında Emre'yle yolları ayırma kararı aldı ve yabancı bir hoca getireceğini söyledi.Beklenildiği gibi yeni hocayı da bir türlü bulamayan ve iki aydan fazla süren bir arayıştan sonra tanıdık bir isim dört sayfa tanıtım yazısı ile duyuruldu. Vitor Pereira. 

Taraftar bu bekleyişin sonunda yine ikiye bölünmüştü.Vitor'un olgunlaştığını ve daha iyi bir hoca olduğunu düşünen optimistler ve 15-16 sezonu kuralan harika kadroyu şampiyon yapamamış hocayı gören pesimistler. Vitor beklenildiği gibi sezona 3'lü savunma kurgusu ile başladı.Savunmayı önde kurup hızlı ve ön tarafta güçlü oyuncularla oynama gibi bir planı vardı hocanın. Bu plan doğrultusunda Haziran ayında başkanın %70'i hazır dediği takım baştan şekillendi, kanat bek ihtiyaçları oldu, ekstra bir stoper alındı alınan stoper yollandı.Nicelik olarak epey fazla olan bölgelere yine aynı nitelikte oyuncular alındı. (Max, Rossi, Berisha) Fenerbahçe sezona tek santrfor ile başladı. 

Başkanın demeçlerine göre oyunu Mesut'un üzerine kuracağını söyleyen Vitor'un aklında farklı bir oyun mevcuttu.Neticede aklındaki oyundan hiç verim alamayan Vitor, ligde tek bir maçı dahi 3 golle bitiremedi, rakiplerinden çok daha az XG'ler yakaladı, takımda homurdanmalar başladı, üst üste 4 lig maçında puan kaybedildi Avrupa'da kötü bir performans gösterildi.Galatasaray maçına büyük bir baskı ile çıkan hoca, Ali Koç'un da devreye girişi ile formasyonunu değiştirdi, farklı bir motivasyon ve biraz da şansın yardımı ile derbi kazanıldı. Ancak sorunlar devam ediyordu. Hafta içi yine kötü tercihlerle Oly maçı kaybedildi. Uefa'dan elendi. En son da dün gece, ligin en zayıf takımlarından Göztepe ile 1-1 berabere kalındı. İlk yarı şutu olmayan FB, İrfan'ın özel becerisi sayesinde 1 puanı alabildi. Vitor maç sonu üzerine uygulanan mobbing'e tepki olarak dalga geçer gibi açıklamalarda bulundu.

Gelinen noktada bu sezon şampiyonluğun imkansız olduğu, bu hoca ile de önümüzdeki seneler için sağlıklı bir ortamın ve futbol dizaynının kurulamayacağı açık. Ali Koç'un 4. senesi de hüsranla bitmek üzere ve geçen senelerde ilk 2'ye dahi giremeyen bir takım var ortada. Bu dört senede Kadıköy'de tarihin en kötü Fenerbahçe'sini izledik. Tüm yenilmezlik serileri bitti. 2 Gs 1 Bjk şampiyonluğu izledik. Ve bu sene de öyle gözüküyor ki Ts şampiyonluğu da izleyeceğiz. Yola çıktığı yönetimdekilerin çoğu başkan ile kavgalı ayrıldı ve çıktı. 

Başkan; pilot takım, altyapı sahası, a takım tesis yenilenmesi, scout ekibi, sportif kurumsal hafıza, liyakat, genç oyunculara yatırım, uzun süreli planlama gibi hiçbir vaadini gerçekleştirmedi.Verdiği sözler ve gerçekleşmeyen vaatlerin toplu bir videosu yapılsa yarım saati geçer herhalde. Tek yapması gereken anahtar teslim bir sportif direktör bulup bu işe karışmamasıydı. Ancak para da verdiği için işin içinde olmadan duramıyor. İşe dahil oldukça da başarısız oluyoruz.O yüzden hoca, direktör vs. hiçbir şey fayda etmeyecek. Kimi getirirse getirsin kendisi olduğu sürece onunla çalışan kişi asla başarılı olamaz. Daha çok fazla gerekçesi var bunun ancak epey uzattım bu kadarı yeterli. Olan yine biz, taraftara oluyor. Üzülmeye kahrolmaya devam...